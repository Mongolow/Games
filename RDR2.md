# Red Dead Redemption 2
![Okładka](https://sm.ign.com/t/ign_pl/review/r/red-dead-r/red-dead-redemption-2-review_7845.1024.jpg)
## [Fabuła](https://pl.wikipedia.org/wiki/Red_Dead_Redemption_2#Fabu%C5%82a)
Gracz wciela się w rolę Arthura Morgana (Roger Clark), weterana gangu Van der Lindego. Na czele gangu stoi Dutch van der Linde (Benjamin Byron Davis), charyzmatyczny lider, który wychwala wolność osobistą i potępia nadchodzący nowy ład współczesnej cywilizacji.
![Widoki](https://preview.redd.it/the-views-in-this-game-are-amazing-rdr2-is-definitely-the-v0-189tcme75cdb1.jpg?auto=webp&s=c57b43246e3545b236e4ab9ad5240b92627e50ae
)


Przestępcze działania członków gangu doprowadzają do ich konfliktu z różnymi przeciwnikami, w tym z bogatym magnatem naftowym Leviticusem Cornwallem (John Rue) wzorowanym na ówczesnych przedsiębiorcach paliwowych, którego aktywa stają się celem gangu.

Podczas podróży gang zostaje uwikłany w konflikt między rodzinami Gray i Braithwaite, dwoma zwaśnionymi rodami, które wedle plotek zgromadziły wielkie bogactwo za czasów wojny secesyjnej. Powiązania gangu z rodzinami odbywają się głównie poprzez Leigh Gray (Tim McGeever), który jest szeryfem Rhodes i Catherine Braithwaite (Ellen Harvey), matriarchę rodziny Braithwaite.

Po nieudanym napadzie na bank w 1899 roku, gang Van der Lindego zmuszony jest zostawić i ukryć swoje pieniądze, a następnie uciec z Blackwater. Zdając sobie sprawę, że postęp cywilizacyjny kończy czasy ludzi wyjętych spod prawa postanawiają zdobyć wystarczająco dużo pieniędzy, aby uciec przed prawem, przejść na emeryturę i skończyć z życiem przestępczym. Okradają pociąg należący do Cornwalla, który wynajmuje Agencję Pinkertona, aby ich wyśledzili.

Arthur zaczyna rozmyślać nad swoimi decyzjami życiowymi i w rezultacie zaczyna myśleć nad tym, jak ochronić członków gangu po jego śmierci, mówiąc Johnowi, aby uciekł z Abigail i Jackiem oraz otwarcie przeciwstawia się Dutchowi pomagając lokalnym rdzennych mieszkańcom Ameryki.

## [Produkcja](https://pl.wikipedia.org/wiki/Red_Dead_Redemption_2#Produkcja)
Wstępne prace nad Red Dead Redemption 2 rozpoczęły się wkrótce po wydaniu oryginalnej gry, Red Dead Redemption (2010). Rockstar San Diego, studio odpowiedzialne za oryginalną grę, miało wstępny zarys gry w połowie 2011 roku, a pod koniec 2012 roku ukończono wstępne scenariusze gry. Kiedy Rockstar Games zdało sobie sprawę, że grupa odrębnych studiów nie poradzi sobie z projektem, dokooptowało wszystkie swoje studia do jednego dużego zespołu, nazwanego Rockstar Studios, tym samym ułatwiając prace nad grą 1600 osobom; ostatecznie nad grą pracowało około 2000 osób. Szacunki analityków odnośnie łącznego budżetu na produkcję i marketing gry wahają się między 370 a 540 milionów dolarów co uczyniłoby ją jedną z najdroższych gier wideo.
## Minimalne wymagania sprzętowe

|Podzespół|Specyfikacja|
|---------|------------|
|Procesor|Intel Core™ i5-2500K / AMD FX-6300|
|Karta Graficzna| Nvidia GeForce GTX 770 2GB|
|Pamięć RAM|8 GB|
