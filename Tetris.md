# Tetris

### Czym jest tetris?

>Tetris – komputerowa gra logiczna stworzona przez [Aleksieja Pażytnowa](https://pl.wikipedia.org/wiki/Aleksiej_Pa%C5%BCytnow) i jego współpracowników, Dimitrija Pawłowskiego i Wadima Gieriasimowa. Pojawiła się na rynku po raz pierwszy 6 czerwca 1984 roku w Związku Radzieckim.
>
>Oryginalna wersja powstała podczas pracy zespołu Pażytnowa w Akademii Nauk ZSRR w Moskwie na komputerze Elektronika 60. Jest to jedna z najbardziej znanych gier komputerowych, posiadająca dużą liczbę różnorodnych wariacji i wariantów. Do powstania gry zainspirowała Pażytnowa układanka Pentomino.


### Rozgrywka

>Gra rozpoczyna się na prostokątnej planszy (początkowo pustej) zwanej tetrionem lub matriksem, ułożonej krótszym bokiem w poziomie. Tetrion ma wymiary 20 wierszy na 10 kolumn. W trakcie gry, pośrodku górnej krawędzi planszy, pojawiają się pojedynczo klocki złożone z czterech małych [kwadratów](https://pl.wikipedia.org/wiki/Kwadrat) nazywanych też blokami.  

>![Tetris](https://upload.wikimedia.org/wikipedia/commons/thumb/7/7c/Emacs_Tetris_vector_based_detail.svg/250px-Emacs_Tetris_vector_based_detail.svg.png)

>
>Klocki te (określane mianem „tetrimino”) przemieszczają się w kierunku dolnej krawędzi w miarę możliwości. Kiedy jedno tetrimino opadnie na samo dno, zostaje unieruchomione, a następne ukazuje się u góry planszy. Gra trwa aż do momentu, w którym klocek nie będzie mógł pojawić się na planszy. Zadaniem gracza jest układanie tetrimino na planszy (poprzez wykorzystanie rotacji i przesuwanie klocków w poziomie) w taki sposób, aby kwadraty składające się na nie utworzyły wiersz na całej szerokości prostokąta.
>![Tetrimino](https://upload.wikimedia.org/wikipedia/commons/9/9a/Tetrominoes_letter_oriented.png)
>
>W takiej sytuacji wiersz ten zostaje usunięty, a pozostałe klocki opadają w kierunku dna, tworząc więcej przestrzeni dla następnych elementów. Po usunięciu określonej liczby wierszy prędkość gry wzrasta o pół sekundy, co utrudnia tym samym precyzyjne sterowanie kolejnymi tetrimino. Możliwe jest jednoczesne usunięcie maksymalnie 4 wierszy – umożliwia to tetrimino „I”. Sytuacja taka nosi nazwę identyczną jak gra, czyli „tetris”.  


Wymagania techniczne:  
System operacyjny | Procesor | Pamięć | Karta graficzna | Miejsce na dysku
 -----|------|-----|-----|-----
 Windows 7/8/10(64 bit) | Intel core i3 | 4 GB RAM | GeForce GTX 460 lub lepsza (1GB) | 4 GB wolnego miejsca

