<h1>Tetris</h1>
<h3>Czym jest tetris?</h3>
<blockquote>
<p>Tetris – komputerowa gra logiczna stworzona przez <a href="https://pl.wikipedia.org/wiki/Aleksiej_Pa%C5%BCytnow">Aleksieja Pażytnowa</a> i jego współpracowników, Dimitrija Pawłowskiego i Wadima Gieriasimowa. Pojawiła się na rynku po raz pierwszy 6 czerwca 1984 roku w Związku Radzieckim.</p>
<p>Oryginalna wersja powstała podczas pracy zespołu Pażytnowa w Akademii Nauk ZSRR w Moskwie na komputerze Elektronika 60. Jest to jedna z najbardziej znanych gier komputerowych, posiadająca dużą liczbę różnorodnych wariacji i wariantów. Do powstania gry zainspirowała Pażytnowa układanka Pentomino.</p>
</blockquote>
<h3>Rozgrywka</h3>
<blockquote>
<p>Gra rozpoczyna się na prostokątnej planszy (początkowo pustej) zwanej tetrionem lub matriksem, ułożonej krótszym bokiem w poziomie. Tetrion ma wymiary 20 wierszy na 10 kolumn. W trakcie gry, pośrodku górnej krawędzi planszy, pojawiają się pojedynczo klocki złożone z czterech małych <a href="https://pl.wikipedia.org/wiki/Kwadrat">kwadratów</a> nazywanych też blokami.  </p>
</blockquote>
<blockquote>
<p><img src="https://upload.wikimedia.org/wikipedia/commons/thumb/7/7c/Emacs_Tetris_vector_based_detail.svg/250px-Emacs_Tetris_vector_based_detail.svg.png" alt="Tetris"></p>
</blockquote>
<blockquote>
<p>Klocki te (określane mianem „tetrimino”) przemieszczają się w kierunku dolnej krawędzi w miarę możliwości. Kiedy jedno tetrimino opadnie na samo dno, zostaje unieruchomione, a następne ukazuje się u góry planszy. Gra trwa aż do momentu, w którym klocek nie będzie mógł pojawić się na planszy. Zadaniem gracza jest układanie tetrimino na planszy (poprzez wykorzystanie rotacji i przesuwanie klocków w poziomie) w taki sposób, aby kwadraty składające się na nie utworzyły wiersz na całej szerokości prostokąta.
<img src="https://upload.wikimedia.org/wikipedia/commons/9/9a/Tetrominoes_letter_oriented.png" alt="Tetrimino"></p>
<p>W takiej sytuacji wiersz ten zostaje usunięty, a pozostałe klocki opadają w kierunku dna, tworząc więcej przestrzeni dla następnych elementów. Po usunięciu określonej liczby wierszy prędkość gry wzrasta o pół sekundy, co utrudnia tym samym precyzyjne sterowanie kolejnymi tetrimino. Możliwe jest jednoczesne usunięcie maksymalnie 4 wierszy – umożliwia to tetrimino „I”. Sytuacja taka nosi nazwę identyczną jak gra, czyli „tetris”.  </p>
</blockquote>
<p>Wymagania techniczne:  </p>
<table border="1">
<thead>
<tr>
<th>System operacyjny</th>
<th>Procesor</th>
<th>Pamięć</th>
<th>Karta graficzna</th>
<th>Miejsce na dysku</th>
</tr>
</thead>
<tbody><tr>
<td>Windows 7/8/10(64 bit)</td>
<td>Intel core i3</td>
<td>4 GB RAM</td>
<td>GeForce GTX 460 lub lepsza (1GB)</td>
<td>4 GB wolnego miejsca</td>
</tr>
</tbody></table>
